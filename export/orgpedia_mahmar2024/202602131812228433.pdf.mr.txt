# Page 1
ज्येष्ट्ठ कवी वि.वा.शिरवाडकर उर्फ
कुसुमाग्रज यांचा दिनांक २७ फेब्रुवारी हा
जन्मदिवस “मराठी भाषा गौरव दिन” या कार्यक्रमाचे आयोजन व नियोजन
करण्याकरिता संचालक, राज्य मराठी
विकास संस्था, मुंबई यांना निधी वितरीत करण्यास प्रशासकीय मान्यता
देण्याबाबत.
महाराष्ट्र शासन
मराठी भाषा विभाग
शासन निर्णय क्रमांक-मभादि-२०२६/प्र.क्र.२८/भाषा-३
नवीन प्रशासन भवन, ८ वा मजला,
हुतात्मा राजगुरु चौक, मादाम कामा मार्ग,
मंत्रालय, मुंबई - ४०००३२
दिनांक :- १३ फेब्रुवारी, २०२६
वाचा :-शासन परिपत्रक क्र.मभादि-१०१२/प्र.क्र.८८/२०१२/भाषा-३,
दि.२१.०१.२०१३.
प्रस्तावना :-
मराठी भाषेचा प्रचार, प्रसार, जतन व संवर्धन हे मराठी भाषा विभागाचे मुख्य धोरण
आहे. वि.वा.शिरवाडकर उर्फ कुसुमाग्रज यांनी महाराष्ट्राच्या सांस्कृतिक क्षेत्रामध्ये मोलाचे
योगदान दिले असून, मराठी भाषा ही ज्ञानभाषा होण्यासाठी अथक परिश्रम घेतले आहेत.
त्यानुषंगाने आपल्या मातृभाषेचा गौरव म्हणून वि.वा.शिरवाडकर उर्फ कुसुमाग्रज यांचा
दिनांक २७ फेब्रुवारी हा जन्मदिन "मराठी भाषा गौरव दिन" म्हणून साजरा करण्याच्या सूचना
संदर्भाधिन दिनांक २१.०१.२०२३ च्या शासन परिपत्रकान्वये देण्यात आल्या आहेत.
०२. ज्येष्ट्ठ कवी कुसुमाग्रज तथा वि. वा. शिरवाडकर यांचा २७ फेब्रुवारी हा जन्मदिवस
"मराठी भाषा गौरव दिन" म्हणून दर वर्षी महाराष्ट्र शासनाद्वारे साजरा करण्यात येतो.
मराठी भाषा गौरव दिनानिमित्त विंदा करंदीकर जीवन गौरव पुरस्कार, पु.भागवत उत्कृष्ट्ट
प्रकाशन संस्था, यशवंतराव चव्हाण राज्य वाङमय पुरस्कार, मंगेश पाडगावकर व अशोक
केळकर भाषा संवर्धन पुरस्कार प्रदान करण्यात येतात. तसेच राज्य मराठी विकास
संस्थेमार्फत सांस्कृतिक कार्यक्रमाचे आयोजन करण्यात येते. सदर कार्यक्रमावरील खर्च
राज्य मराठी विकास संस्थेच्या लेखाशीर्ष-२२०५ ३२०५ अंतर्गत रुपये १.०० कोटीच्या मर्यादेत
इतका निधी अर्थसंकल्पीत करण्यात आलेला आहे. ज्येष्ट्ठ कवी वि.वा.शिरवाडकर उर्फ
कुसुमाग्रज यांचा दिनांक २७ फेब्रुवारी हा जन्मदिवस “मराठी भाषा गौरव दिन” साजरा
# Page 2
करण्यात येतो. सदरहू कार्यक्रमाचे आयोजिन नियोजन करण्यास संचालक, राज्य मराठी
विकास संस्था, मुंबई यांना रु.१.०० कोटी (रु.एक कोटी) इतका निधी देण्यास प्रशासकीय
मान्यता देण्याचीबाब शासनाच्या विचाराधिन होती.
शासन निर्णय :-
ज्येष्ट्ठ कवी वि.वा.शिरवाडकर उर्फ कुसुमाग्रज यांचा दिनांक २७ फेब्रुवारी हा
जन्मदिवस “मराठी भाषा गौरव दिन” साजरा करण्यात येतो. यावर्षी मराठी विद्या प्रसारक
समाजाचे के.टी.एच.एम.महाविद्यालयाचे प्रांगण, नाशिक येथे दिनांक २७.०२.२०२६ रोजी
“मराठी भाषा गौरव दिन” साजरा करण्यात येणार आहे. त्यानुषंगाने कार्यक्रमाचे आयोजन व
नियोजन करण्यासाठी अंदाजे रुपये १,००,००,०००/- (रुपये एक कोटी फक्त) इतका खर्च
अपेक्षित आहे. सदरहू खर्च भागविण्यासाठी संचालक, राज्य मराठी विकास संस्था, मुंबई
यांना रुपये १,००,००,०००/- इतका निधी वितरीत करण्यास प्रशासकीय मान्यता देण्यात येत
आहे.
०२. यासाठी होणारा खर्च मागणी क्रमांक झेडएफ-०२, २२०५, कला व संस्कृती, १०२
कला व संस्कृती प्रचालन (०२) कार्यक्रम, (०२) (०१) राज्य योजना (कार्यक्रम), २२०५ ३२०५)
३१- सहायक अनुदाने (वेतनेत्तर) या लेखाशिर्षाखाली सन २०२५-२६ या आर्थिक वर्षात राज्य
मराठी विकास संस्था, मुंबई यांना मंजूर करण्यात आलेल्या अनुदानातून भागविण्यात यावा.
०३. प्रस्तुत कार्यक्रमाचे आयोजन व नियोजन करण्यासाठी सदर खर्च करताना राज्य
मराठी विकास संस्था, मुंबई यांनी सदर निधी विहित कार्यपध्दतीचा अवलंब करुन खर्च
करावा व केलेल्या खर्चाचे उपयोगिता प्रमाणपत्र तात्काळ शासनास सादर करावे.
०४. वित्त विभाग, शासन निर्णयमांक विअप्र-१०१३/प्र.क्र.३०/२०१३/विनियम, दिनांक
१७.०४.२०१५ अन्वये वित्तीय अधिकार नियम पुस्तिका-१९७८ (भाग पहिला), उप विभाग तीन,
अनुक्रमांक-४, नियम २७(२), (अ) नुसार अनावर्ती खर्चाच्या बाबती रुपये ५.०० कोटी खर्चाच्या
बाबतीत प्रशासनिक विभागास पूर्ण अधिकार प्रदान करण्यात आलेले आहेत.
०५. सदर निधी आहरित व संवितरीत करण्यासाठी कार्यासन अधिकारी (रोखशाखा),
मराठी भाषा विभाग, मंत्रालय, मुंबई-४०० ०३२ व अवर सचिव (रोखशाखा), मराठी भाषा
विभाग, मंत्रालय, मुंबई यांना अनुक्रमे आहरण व संवितरण अधिकारी आणि नियंत्रक
अधिकारी म्हणून घोषित करण्यात येत आहे.
# Page 3
०६. सदर शासन निर्णय महाराष्ट्र शासनाच्या www.maharashtra.gov.in या संकेत